Köp en kattunge
+++--------------
[<<[/img/kittens/siac2a20100627_sm.jpg]] Sju SE\*La Voix kattungar, troligen lila, choklad, brun, blå och vit-maskade siameser. Defektfria.
(En SIAa hona och 6 hanar - SIAa, SIAn, SIAb, SIAw67 och tre SIAc). Mamma och morfar till kullen har ett speciellt glitter i pälsen (ej silvergen!) som gör att deras päls skimrar så fint. De flesta kattungarna är också 'glittriga' i pälsen.

Födda 2010-05-23

Inavelsgrad /0%/ på fem generationer, /0,543%/ på åtta genererationer, Bara SIA i stamtavlan, båda föräldrarna är FELV\/FIV, njur- och leverfunktiontestade.

Leveransklara i slutet av augusti. 
Deras [[http://www.pawpeds.com/db/?a=p&ids=3:749746;2:810608&g=4&p=sia&date=iso&o=ajgrep][Stamtavla]]

Vid leverans är kattungarna:
++++---------------
- Uppfödda med mycket kärlek och interaktion med människor

- Minst 12 veckor gamla och väger minst 1kg

- Avmaskade (mamma testas när de är 2-3 veckor gamla och om inga parasiter upptäcks, avmaskas kattungarna när de är 8 och 11 veckor gamla med Banminth. Vi vill inte att våra kattungar tar lekemedel i onödan, speciellt inte så tidigt i livet).

- Veterinärbesiktigade med intyg

- Fullvaccinerade mot kattpest och kattsnuva

- ID märkta med chip

- Registrerade i SVERAK\/FIFe och innehar stamtavla

- Är försäkrade i tre år mot dolda fel (ej att förväxla med den vanliga veterinärvårdsförsäkringen)

SE\*La Voix kattungar säljs i första hand som sällskapskatter, dock är det viktigt för oss att bevara den vita hanen i avel, hans gener är värdefulla för Foreign White avelsbasen. Vi kan också tänka oss en fodervärd för honom. 

Kontakta oss
++++--------------
[>>[/img/kittens/siaaf20100627_sm.jpg]] Du är hjärtligt välkommen att höra av dig, om du vill veta mer om vår uppfödning eller är intresserad av en kattunge från oss. Vi vill gärna ha kontakt med dig tidigt eftersom det är viktigt för oss att etablera en god kontakt med köpare. När en katt byter ägare är det för oss nödvändigt att det finns ett ömsesidigt förtroende. 

Vi tillämpar inte ”först till kvarn”-principen som ger automatisk rätt till en kattunge. Vi uppskattar om du vid förfrågan om kattunge berättar lite om dig själv, levnadsförhållanden och vad du förväntar dig av ditt framtida kattägande.

En siames\/oriental är mycket social och väldigt få trivs bra som ensamkatter. Den kräver mycket interaktion och om man inte är hemma mycket behöver den minst en kattkompis med samma sociala behov och temperament.

Vi bor i Alvik, Stockholm. För mer information och fler bilder se även vår [[http://cats.jelenaandjoakim.eu/][blog]]
